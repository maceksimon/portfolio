---
head.title: Spolek Ekoloko
head.description: Neziskovka Ekoloko dostala prezentační web, který zaštiťuje široké spektrum jejich aktivit.
head.image: /image/portfolio/ekoloko/ekoloko-mockup-home.webp
fields.image: /image/portfolio/ekoloko/ekoloko-mockup-home.webp
fields.order: 400
fields.skills: ["WordPress"]
featured: false
type: "full"
url.web.full: "https://eko-loko.cz/"
url.web.readable: "eko-loko.cz"
locale: "cs"
---

# Něco pro komunitu: Web spolku Ekoloko

![Ekoloko homepage](/image/portfolio/ekoloko/ekoloko-mockup-homepage-mobile.webp)

Vanda a Lucie se seznámily na kurzu šití. Vznikl z toho spolek Ekoloko. Zkratka v sobě spojuje slova ekologie lokálnost a komunita. Vystihuje tak hlavní myšlenky neziskové organizace, s cílem informovat o udržitelném způsobu života, propojovat lidi se zájmem o životní prostředí a pořádat komunitní akce.

Nový web měl za cíl prezentovat informace o aktivitách spolku a propojit je pod hlavičkou Ekoloko. Důležité bylo provázat mezi sebou jednotlivé projekty tak aby jsi jejich návštěvníci našli cestu od jednoho k druhému.

Vanda a Lucie si obstaraly vlastní logo a návrh webu nechaly na mně. Zvolil jsem design postavený na kombinaci dvou barevných tónů. Základem designu webu je systém stavebních bloků nebo komponentů, ze kterých se pak skládají jednotlivé stránky. Tím je zajištěno, že návrh je jednotný a vizuálně drží pohromadě. Různorodé aktivity spolku jsou tak prezentovány v jednotné šabloně a spojuje je společný vizuální styl.

Pro prezentaci projektu bylo potřeba vyrobit dostatečně flexibilní šablonu. Některé akce potřebují gallerii, některé plakát, popisky nebo odkazy na sociální sítě. Šablonu jsem připravil tak, aby se stránky webu daly sestavit z předpřipravených bloků v libovolném pořadí. V případě Ekoloko přibyla ještě možnost barevných variant pro každý blok. Editoři webu si tak mohou obsah přizpúsobit přesně podle svých potřeb. Tenhle přístup se mi v praxi tak osvědčil, že ho používám u všech svých projektů.

WordPress Gutenberg editor v kombinaci s na míru připravenými bloky výrazně zpříjemňuje administrační práci. Editor zobrazuje živě náhled aktuální stránky a při kliknutí na daný blok ukáže jeho nastavení. Každý blok je vytvořen tak aby byl jeho obsah kompletně editovatelný. Uživatel může změnit texty obrázky a cokoliv dalšího co předem společně určíme.

Díky pokročilému řešení může spolek Ekoloko prezentovat všechny informace, které potřebuje, a web se pomalu ale jistě rozrůstá o nové sekce. Vanda a Lucie byly tak spokojené, že naše spolupráce už od té doby dala vzniknout dvěma dalším projektům.
