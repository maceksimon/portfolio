---
head.title: Divadlo Jaroměř
head.description: Městské kulturní středisko Jaromeř využilo dotace Kreativní vouchery k redesignu webu.
head.image: /image/portfolio/jaromer/jaromer-mockup-home.webp
fields.image: /image/portfolio/jaromer/jaromer-mockup-home.webp
fields.order: 300
fields.skills: ["WordPress"]
featured: false
type: "full"
url.web.full: "https://divadlojaromer.cz/"
url.web.readable: "divadlojaromer.cz"
locale: "cs"
---

# Voucher na kulturu: Redesign webu Městského kulturního střediska Jaroměř

Městské kulturní středisko Jaroměř skvěle využilo dotace z programu kreativní vouchery k prezentaci kulturního dědictví - historických památek ve své správě - a také k propagaci akcí divadla a kulturního života v Jaroměři.

Začalo to výzvou grantu Kreativní vouchery. zaměstnanci divadla v Jaroměři mě kontaktovali s nabídkou spolupráce na novém webu divadla.

Společně jsme připravili rozpočet pro projekt který zahrnoval kompletní přestavbu webu včetně pořízení nové fotografické dokumentace se zaměřením na kulturní dědictví ve správě divadla Jaroměř.

Žádost dostala plný počet bodů a za půl roku jsme se znovu sešli nad novým projektem. Cílem bylo zjednodušit přístup k informacím na webu, vytvořit novou atraktivní prezentaci aktivit divadla a publikovat nový obsah, který by zpracovával informace o historických památkách ve správě městského kulturního sdružení.

První krok byl vytvořit přehledný program divadla, ve kterém  Uživatelé najdou všechny potřebné informace. Tím jsme oproti původním webu výrazně vylepšili uživatelskou zkušenost jedné z hlavních cílových skupin webu - zájemců o místní kulturu. Program automaticky skrývá už proběhlé akce a umožňuje jednoduše filtrovat události podle typu. Návštěvníci si tak můžou snadno vyhledat pouze ty tématické okruhy, o které mají zájem.

Dalším úkolem bylo zajistit prezentaci rozličných aktivit divadla jako jsou pronájmy sálů ve správě MKS, kroužky a kurzy. Zajistil jsem spolupráci s fotografem a společně jsme vytvořili fotografickou dokumentaci pronajímaných objektů. Návštěvníci si mohou prohlédnout kompletní galerii všech sálů a snadno najít kontaktní informace pro pronájem.

Konečně, významnou funkcí webu je i atraktivní formou zprostředkovat informace o památkách ve správě sdružení. Rozhodli jsme se zpracovat historii budov ve formě komixu, jejož autorem je Vojtěch Dolana. Na mně bylo zajistit vhodné uživatelské rozhraní, tak aby návštěvníci webu mohli komiksy číst jak na počítačích, tak na telefonech.

Zadání se povedlo zpracovat k velké spokojenosti zaměstnanců sdružení, i uživatelů webu. Zaměstnanci MKS s webem aktivně pracují a můžou tak poskytovat svým návštěvníkům veškeré informace příjemnou a srozumitelnou formou.

Kreativní vouchery umožňují realizaci zajímavých projektů spojených s propagací a digitalizací informací. Díky relativně nízké spoluúčasti činí projekty dostupnějšími i pro organizace s omezeným rozpočtem. Máte chuť se do nich zapojit? Napište mi, a rád vám pomůžu s přihláškou.
