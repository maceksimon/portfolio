{
  "body": [
    {
      "question": "Kolik mě bude stát web?",
      "answer": "Záleží na rozsahu. Bude to jednoduchá přistávací stránka, nebo větší web s různými typy obsahu? Jak má vypadat a co má umět? Pro základní představu: web obvykle stojí asi tolik co nové kolo."
    },
    {
      "question": "Jak probíhá platba?",
      "answer": "Ideálně se domlouvám na platbě ve dvou částech: první polovina při zadání, druhá po dokončení práce. Když ale bude potřeba, můžeme se domluvit i jinak."
    },
    {
      "question": "Je moje poptávka nezávazná?",
      "answer": "Ano. Po odeslání poptávky se vám co nejdřív ozvu a domluvíme si bezplatnou schůzku, kde probereme váš projekt. Pak vám připravím nabídku, na základě které se rozhodnete, jestli budeme dál spolupracovat."
    },
    {
      "question": "Co budu potřebovat?",
      "answer": "V první řadě informace o vašem projektu. Pokud máte vlastní texty, grafický design nebo logo, bude fajn, když mi je pošlete co nejdřív. Před samotnou realizací se domluvíme na obsahu webu – rád s tím pomůžu, pokud si nejste jistí. Fotografie můžete dodat vlastní, nebo vám zařídím spolupráci s profesionální fotografkou."
    },
    {
      "question": "Dostanu grafický návrh webu?",
      "answer": "Ano. Pokud nemáte vlastní grafiku, připravím návrh jako součást zakázky. Na základě společné domluvy navrhnu design, který si budete moct projít a upravit, aby odpovídal vaší představě. Výsledkem bude finální návrh, který pak převedu do podoby webu."
    },
    {
      "question": "Kdo napíše a zadá obsah?",
      "answer": "Záleží na dohodě. Někdo si rád tvoří a spravuje obsah sám – v takovém případě poskytnu jednoduchý návod k práci v administračním rozhraní. Pokud texty nejsou váš oblíbený žánr, dá se tenhle úkol delegovat. Rád ho zajistím jako součást zakázky."
    },
    {
      "question": "Bude můj web na první stránce Googlu?",
      "answer": "Ano, ale ne hned. Ptáte se na optimalizaci pro vyhledávače (SEO), což je dlouhodobý a postupný proces. Záleží na kvalitě a relevantnosti obsahu, důvěryhodnosti webu a na tom, jak je propojený s okolním internetem. Weby, které stavím, mají pro dobré umístění všechny potřebné základy: rychlost, technickou čistotu i dobře strukturovaný kód."
    },
    {
      "question": "Můžu si nechat upravit už existující web?",
      "answer": "Záleží na domluvě. Budu od vás potřebovat víc informací o vašem webu a co přesně chcete upravit. Ozvěte se a můžeme to probrat."
    }
  ]
}
