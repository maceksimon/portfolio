---
head.title: Studio Upupaepop
head.description: Pro hradecké designové studio jsem připravil web, který teď skvěle funguje i jako internetový obchod.
head.image: /image/portfolio/upupaepop/upupaepop-mockup-home.webp
fields.image: /image/portfolio/upupaepop/upupaepop-mockup-home.webp
fields.order: 200
fields.skills: ["WordPress", "WooCommerce"]
featured: true
type: "full"
url.web.full: "https://upupaepop.cz/"
url.web.readable: "upupaepop.cz"
rive.mockup: "https://rive.app/s/wi2V2T55e0KhmeUyjB4HMQ/embed"
locale: "cs"
---

# Letterpress na WordPressu: <br>Stránky studia Upupaepop

_Jak se vyrábějí stránky pro grafiky?_

## Grafické duo

Jakub Horský je typograf a grafický designér, Eva Horská ilustrátorka a grafička. Společně tvoří kreativní studio Upupaepop, které se už zapsalo do vizuální paměti české knižní a výtvarné scény mnoha projekty. S Kubou máme podobné estetické cítění a sdílíme nechuť k fotbalu.

Původní web studia Upupaepop fungoval na platformě Wix, nesplňoval požadavky rychlosti, neumožňoval snadnou integraci e-shopu a i základní plán byl dost drahý. Kuba s Evou hledali **jednoduché a levné řešení pro redesign**, které by usnadnilo prezentaci jejich projetků, a distribuci jejich tvorby.

![E-shop webu Upupaepop](/image/portfolio/upupaepop/upupaepop-mockup-eshop.webp)

## WordPress (Slovo - Tisk)

Rozhodli jsme se postavit web na [WordPressu](https://wordpress.com/) a integrovat do něj e-shop pomocí pluginu [WooCommerce](https://woocommerce.com/). V zájmu efektivity jsme web postavili na koupené šabloně, která nám dala dobrý základ pro výsledný design. Kuba měl přesnou vizi o tom, jak chce aby web vypadal, a úpravy zabraly jen pár hodin. Protože Kuba si na web sám zadal i obsah, web se vešel do příjemně nízkého rozpočtu.

Těžiště webu leží v **bohatém grafickém materiálu**, kterým se prezentuje každý z projektů v portfoliu. Cílem bylo propojit portfolio s e-shopem, tak aby Kuba s Evou mohli přijímat a odbavovat objednávky přímo na webu.

![E-shop webu Upupaepop na mobilu](/image/portfolio/upupaepop/upupaepop-mockup-eshop-mobile.webp)

## Realizace

Prvním úkolem bylo rozjet e-shop na WordPressu. Naštěstí, jednoduchý malý e-shop lze vytvořit se základní verzí WooCommerce poměrně snadno. V základu sice chybí mnoho doplňkových funkcí jako je napojení na Zásilkovnu nebo srovnávače zboží, ale pro udržování menšího obchodu je to ideální řešení. E-shop jsem spustil a nastavil, včetně **nastavení platební brány a způsobů dopravy**. Kuba si pak už zvládl sám doplnit informace o produktech.

Hlavní součástí webu je obsáhlá fotogalerie projektů. Zároveň Kuba s Evou chtěli aby web běžel rychle a hladce. K tomu byla potřeba **optimalizace obrázků**, která je řešená přes službu [Cloudinary](https://cloudinary.com/). Ta uživatelům poskytuje štědrý bezplatný plán a jednoduchou integraci do WordPressu. Plugin umožňuje automaticky komprimovat obrázky nahrané na web a vykreslovat je v moderních formátech. Takové řešení výrazně šetří čas i objem dat uživatelů.

![Hlavní stránka webu Upupaepop](/image/portfolio/upupaepop/upupaepop-mockup-home.webp)

## Černé na bílém

Web Upupaepop už zdobí internet přes dva roky a jeho návštěvnost stále roste. Pomáhá Kubovi a Evě představovat nové projekty, a generuje zisk prodejem jejich knih a tištěných prací. Ještě důležitější pro mě ale je, že s Kubou dál spolupracujeme na nových projektech, jako je např. web festivalu [Brno čte Bruna](https://brnoctebruna.cz/). Vládne spokojenost a budoucnost je nadějná.

::alert{icon="ph:eye-duotone"}
#title
Web je k vidění na [www.upupaepop.cz](https://www.upupaepop.cz).
::
